﻿Title: 棗強丞贈文林郎元城令東丘萬君墓誌銘。\nAuthor: 王世貞\nContent: 萬之先世以武顯也。自其始祖傑繇大同歸中山王，顯名太原，下為壯士，然不獲有官稱。子鍾從文皇北征，以獲級功進總旗；子寧再以獲級進百戶；子瑛徙籍偏頭，再以獲級進副千戶；子禎再以獲級進正千戶；子億用千戶為郭都督司中軍，奮擊破敵，遂進指揮僉事，守備應州。自總旗至守備，公凡五輩，五積功而始，世世為指揮守備。公有四子，長曰山，仲即公也。公諱巖，字民瞻，母曰劉恭人。少而沈默，於諸兄弟中獨不為聲酒六博之好。每之塾師所，見授經者輒徘徊不忍舍。守備公賢其意，遣之塾，公遂之塾，日讀書伊吾，至乙夜不能得數行，然益自刻勵，亡間昕夕寒暑矣。嘗讀豳風而思之，至夜分嘆曰：「王業之所由興，其在勤民哉！」意若有豁然者，遂縱筆為文辭，滾滾不休，而其所受書輒誦，竟以精洽名。弱冠試學使者為諸生第一，廩於庠。鄉試不利，歸而讀書西山佛廬，始得開元諸名家詩，獨於少陵氏有深契，曰：「此吾師也。」乃復為詩，有佳語書壁，壁為滿。明年以選貢入太學，太學諸生竊少之，而馬文簡公汝驥顧獨奇其文，試輒首列，以是有聲稱諸生間，其識詣亦益進。公既負其奇，謂科第可芥取，而獨困於鄉試，至再三，乃太息曰：「吾亦自疑之，然吾小試利者何也？得非命耶？」於是謁吏部選為棗強丞。棗強故雄縣，然其民頑悍，大豪任武斷，而中豪以下好修睚眥，博徒訟師縱橫衢野，吏急之則搆飛語相中，亡不自危者。公頗用鉤鉅術得其隱，已而時有所縱舍，曰：「勉之，三尺不貸若矣。」以故咸攝公，相戒莫敢犯。項御史者欲有所逮豪，跳弗得，以屬公。公詗知其處，窘夜歸公，公陽驚曰：「毋所事若也。」豪意益寬，居數日，復呼之，乃以晝見公，防而送御史，大奇之。防有坐法當死者，獄具而斃，郡王丞妄意公有所主，攝其家屬簿公置對，公據法辨，王丞恚，遂欲闌入公罪，公立而振衣曰：「累當死而死耳，並死執法者何也？且死不必汙公，挺刅請觸階死。」王丞掩耳起走，訴項御史，御史謂萬廉吏必不至枉殺人，何相煎為？王丞愧謝乃已。而公婁拜諸台奬攝邑篆，可二載所，一切治辦，暇則延禮諸儒生講說經義，彬彬矣。以繼母任恭人憂歸，始獲侍守備公養其疾病，喪葬憂毀逾禮，人人稱之。公既除服，或謂且復仕，公笑曰：「仕貴行志耳，今己束於格矣，何行志為？」而防其伯兄山襲人，復謂公將種也，不為丞將為指揮乎？公又笑曰：「吾生困鉛槧久矣，安能復把三尋矛與諸弁伍也？」誅茅搆一亭於東山，扁曰「棲雲」，又慕陶彭澤之為人，種菊東籬下，濁酒自放，間為詩語曰：「今古皆吾有，誰云處士窮？」又曰：「雖當堯舜世，巢許亦硜然。」其寄寓瀟灑，視人間世泊如也。第家北邊，匃奴白羽蠭午，監司守臣急延公問計，公至則畫地形，望敵氣，談說要害中窽，諸老將莫及。又嘗馳騎峻坂，下深谷若飛，挽強命中，少壯莫敢角，而公時時讀史傳，至忠孝節義事與興衰得失之際，未嘗不感激用壯，泣涕數行下，人始知公有文武才，雖以時消息，其志固卓詭不易測也。公有子曰文明，以易成進士，事刑部，念公且老，欲歸養，公力止之，授南陽令，謀欲奉公與偕，公不可，曰：「祿薄毋溷汝朝夕，汝食廉，吾立稿東山不憾也。」亡何，公驟中風，一夕卒，得年六十九。始娶於楊，為千戶培女，先卒；繼娶陳，則千戶璧女，後公四年卒。丈夫子二，長即文明，陳出也，補元城令，考績贈公如其官，陳為太孺人，娶楊氏，封孺人；次世明，聘張繼先女，側室薄出也。女二，長適千戶黃雲龍，次適諸生常守中，陳出也。孫男二，時孚以指揮優給，聘守備蘇來後，邦孚尚幼。始，余按察山西與場事，得一卷異之，以示御史今中丞饒公，饒公曰：「是國器也，其取進士若反掌。」既啟而知其為文明也。文明將以明年【闕】月【闕】日葬公於祖塋，既手輯公之遺詩詞三卷而藏之，復衘哀次事狀凡數千言，走二蒼頭，冒氷雪四千里而以志銘請。嗚呼！余不識公，以公之子而識公可也。銘曰：「惟萬之先，繇武功競，詩書業就，與介胄並。父老而丞，子少而令，丞生有涯，令貴未竟，姑安若宮，有賁來命，贈奉政大夫，春山喬公暨配封太宜人儲氏墓志銘。」王子曰：「余後先讀喬公與儲太宜人狀而慨之，曷慨乎？慨夫俠節者之不易見也。俠者之為行也，振施而不責報，先人後已然，徃徃背公樹私之誼，成即縣官有緩急，未能得其絲毫之力，以至女子之為節，有捐脛毀質以殉逝者，然未有能畢逝者之志也。夫此二端者，皆自成其名者也。獨喬公之為俠與太宜人之為節則不然。始喬公之少而就外塾，能讀書屬文，奕奕有隽氣，識者以為能得文士之用而已。所嚴事父竹溪公，委曲諧指，為鑿沼裒石，藩卉竹以左右耳目之娛，又嘗北出至清源而心動，疾馳歸，歸而竹溪翁病，病得之憶公，驟見公愈，以為篤孝長者而已。其治生裕於竹溪翁，又能延明師誨其子，以為善理家秉閑父規人而已。及其防太學以材器見奇，大司成馬先生汝驥，又能慷慨赴急，不寢然諾，車轍跡相踵於席門，至相指傾曰：『若名士何以不識喬君耶？』而君還里，又嘗捐腴田二頃餘，佐里中役，建義塾以收不能束脩者，樹義塜以歸不能保骨者，乃稍稍用俠聞。然公猶秘之，尋倭冦暴入，殺掠所調募，若處之筅，齊之矛，北地之弓，百越之鏢，遇伏輙披靡，解散。公乃為議曰：『是夫也，技豈盡出冦下哉？以不習土險故夫。習土險則必借土人，而是時蔡中丞克亷日夜憂念，亡所出，聞公議而異之，以屬翁叅政大立方守亷，召公覆防，咸合，乃稍試公以海塘外濠。公與其役夫最下者分功畚鍤間，濠立就。於是牒下公募土人團練，公大出其私槖，得驍勇且千，掎角破賊，斬鹵過當，又為竒兵斷窪口以危之，賊遂遁。幕府上功簿，大司馬為論奏，予冠帶，俾越選人格受官，且再賜金帛，而忌者起矣。公自以一介為萬乗知，感慨益治兵自如，而後守黎遵訓檄公城川沙諸任版築，多中下豪，公抶其失職者不少借，自是謗讟日甚至，聞於御史，起獄窘公，公忿恨不肯置對，病三日而卒。當公卒時，凡五子，獨其伯木學已成，而諸叔季尚防。是時竹溪公已老，太冝人不忍於公死，欲從死，念死而上負竹溪公，下負諸子，何乃不死？太冝人之姓儲，儲亦邑著族也。其父筠，母金，父筠之歸太冝人於公也，實自擇之。太冝人少婉靜，其始事竹溪公與姑丘也，屬性嚴，毋可當意者，顧獨當太冝人。公好學已，又好賔遊，諸漿酒脯胣餅果之類，太冝人咸任之，不露聲而辦，為公置側室二，撫之均於已，曰：『公接也。』已舉子二，女一，字之均於已子，曰：『公體也。』以故公殁而竹溪公怡然而若有子也，諸為子者肅然而若有父也。乆之，木成進士，守安吉州，太冝人來就養，嵗餘輙思歸，安吉守泣請留，不可，曰：『若祖乃父勤思種徳以有汝，乃不汝享，我何心獨汝享？且我歸為汝治家以安汝官。』蓋又乆之，而安吉守遷潞安同守，考最，贈公為大夫，而太冝人如其階且加太焉。親捧誥堂下，太冝人始色喜，口凡若父所未竟者，若竟之，吾死可以報地下矣。於是同守泣復請留，太冝人正色曰：『汝驟獵天子恩而驟負之，可乎？』同守乃還治，又二嵗許而擢佥河南憲，星夜馳歸觐，而太冝人感疾卒矣。嗟夫！喬公不憚棄其身，從里中少年犯首熖之冦而挫之，此其志雖欲以自見，然離去室家友朋之好，而精欲致之於天子，夫豈俯仰資功名者？太冝人外行不盡見，然其敬事慈育，恩施先族親，慰撫深臧獲，鄉之類言之。且公乍沒而佥憲未成進士時，喬氏之門第不改色，產不少挫，可想已。吾故曰：『喬公之為俠，而太冝人之為節，非世所皮相俠節者也。』公諱鏜，字子聲，別號春山，其先為宋樞宻執中者，居新安，元季而子才課鹺上海，遂為上海人。六傳而為晟，即公父竹溪公也。其卒以嘉靖丁巳，距其生正徳戊辰，夀五十。太冝人卒以萬厯丁丑，距其生正徳丁未，夀六十七。丈夫子五，長即木，娶周，蚤卒，贈冝人；次術，先冝人卒，娶潘，太學元孝女；次本，太學生，娶沈，故廣信守陽女，俱太冝人出也；次楠，娶王；次楨，娶周，俱邑諸生，側室周出也。女三，長適徐待，次適倪邦化，亦宜人出也；次適唐繼宗，側室薛出也。孫男十一，長拱辰，太學生，娶潘【阙】女，繼林都諌景旸女；次拱宿，娶陳鄉進士壽榮女；次拱，娶王；次拱璧，聘陸都察院都事郯女；次拱奎，聘唐；次拱斗；次拱翼，聘金；餘尚幼。孫女二，長適邑諸生王時行；次適陳治年。蓋喬公葬而處士諸僑狀之，故奉化令徐君獻忠志之矣。其以太宜人合則都諌公復狀之，而王子復志之，從佥憲公之請也。乃又為銘曰：『氣所欲摅，鬱為虹光；志所欲酎，冽為冰霜。兹惟喬公與儲宜人之藏。』」\n
Title: 故封征仕郎户科右給事中居素尤公暨配陸孺人墓誌銘。\nAuthor: 王世貞\nContent: 萬曆己卯之十一月二十日，太學生尤茂先祔其母陸孺人於封給事公之兆，而先期以狀請志銘。曰：「將窆石也，惟吾子之言是麗。」問：「孺人己乎？」曰：「將以寵及先公也。」唯先公之葬也，業有之。然而再藉子以母揚也。余乃曰：「禮乎哉！觀過可以知孝矣。」余故嘗為九龍山人歌，而山人者即茂先也。不知其父母，知其子，是宜志。\n\n志曰：始封給事公之有陸孺人也，蓋其元配周孺人夭，而父雪蓬翁煥母盧老矣。遺孤魯僅九歲，訥六歲耳。封公為諸生，朗儁於文事，著聲然不能問家人產，而孺人理內政謐如也。其奉雪蓬翁與盧栗如也，撫二孤藹如也。其佐封公之治父母防葬秩如也，蓋封公稱孝子矣。\n\n封公之為諸生三十年而始當貢，中飛語奪廩。又七年而獲以貢士名終其身，然魯舉鄉薦矣。又七年而魯成進士矣。已遂繇行人拜給事中，積左右資至都給事中，為順天丞矣。其為左給事而以九廟恩，封公獲如其官，孺人亦獲今封。然而封公不色喜，為順天丞而以九廟災謝事歸朝，封公封公不色悴。顧日杜門焚香煮茗賦詩，暇則躡履洞虛觀招羽客談對奕觴詠，移日弗倦。邑以鄉飲大賓請則辭之，秦端敏諸公招致詩社，為一再赴而已。當是時，邑之封公重而給事御史封猶貴倨，即伺公居閒豪取跡不可得。邦君大夫以是益賢之，年七十三以卒。\n\n自是孺人始獨稱母，而府丞魯與弟諸生訥亦相繼卒。孺人自有子曰茂先。自孺人之事贈公以居約始，而後小裕。又用魯貴顯久之，復與茂先以約終。蓋其為婦而母者七十年而不廢勤儉，如一日也。晚節謝女紅及授茂先婦政，所好禮佛誦內典。日一菜羹一飯，暮略近杯勺三四行麋佐之而已。\n\n茂先為諸生久，孺人意不悅，曰：「得無作若父遘耶？且吾安能而子之為魯也。」於是為防之，俾入太學。而茂先亦自以遊大人籍甚，兩都公卿大夫若申學士汝默、文博士壽承黎、秘書惟敬輩，皆有詩以為孺人祝。而孺人之開七袠至八袠不落落矣。茂先念孺人老不忍離，竟用壽死，得年八十九。\n\n嗚呼！誰謂孺人以約終耶？尤之先自閩而徙為錫甲族。宋有文簡公袤者，大儒名公也。陸氏自福智用將作貴，而其子景賢為尚書工部，景祥遂至侍郎。而侍郎之孫寬者，以工篆書得官再遷臨江幕，歸壽至九十七。贈公諱基，字惟德，別號居素，有詩文行世曰《居素集》。魯侃侃持諤知大體，娶通判張賢女，封亦孺人。訥娶周氏。茂先魁然長者，博學能修父業，其娶錢氏女。四孫男八人，孫女七人；曾孫男十一人，曾孫女七人。所聯姻皆仕族。\n\n余既已知贈公及孺人而志之矣，是宜銘。銘曰：\n