君進士及第，初尉饒之鄱陽。用薦者令撫之宜黃。避親嫌令宣之旌德。用薦者遷秘書省著作佐郎，知亳之譙縣。英宗即位，恩遷秘書丞。徙簽書資州判官廳公事。遷太常博士。今上即位，恩遷尚書屯田員外郎。用薦者知越州司錄，未至，丁父憂。服除，授三司鹽鐵判官。未至，丁母憂。服除，驛召對崇政殿，以為提點淮西刑獄公事。願得治一州。徙權發遣明州事。未至，又徙泉州。留再任。以疾請致仕。未報而卒。
\n尉<br />令<br />令<br />著作佐郎<br />秘書丞<br />簽書資州判官廳公事<br />太常博士<br />尚書屯田員外郎<br />提點淮西刑獄公事<br />知州<br />權發遣明州事
